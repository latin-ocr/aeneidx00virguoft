AENEID X.

Ingentem remis Centaurum promovet ; ille
Instat aquae, saxumque undis inmane minatur
Arduos, et longa sulcat maria alta carina.
Ille etiam patriis agmen ciet Ocnus ab oris,
Fatidicae Mantus et Tusci filius amnis,
Qui muros matrisque dedit tibi, Mantua, nomen,
Mantua, dives avis ; sed non genus omnibus unum :
Gens illi triplex, populi sub gente quaterni 3
Ipsa caput populis 3 Tusco de sanguine vireS.
Hinc quoque quingentos in se Mezentius armat,
Quos patre Benaco velatus arundine glauca
Mincius infesta ducebat in aequora pinu.
It gravis Aulestes, centenaque arbore fluctum
Verberat adsurgens, spumant vada marmore verso.
Hunc vehit inmanis Triton et caerula concha
Exterrens freta ε cui laterum tenus hispida nanti ‚
Frons hominem praefert, in pristim desinit alvos ,- ·
Spumea semifero sub pectore murmurat unda.
Tot lecti proceres ter denis navibus ibant
Subsidio Troiae, et campos salis aere secabant.
Iamque dies caelo concesserat, almaque curru
Noctivago Phoebe medium pulsabat Olympum :
Aeneas (neque enim membris dat cura quietem)
Ipse sedens clavomque regit velisque ministrat.
Atque illi medio in spatio chorus, ecce, suarum
Occurrit comitum 3 Nymphae, quas alma Cybebe
Numen habere maris Nymphasque e navibus esse
Iusserat, innabant pariter, fluctusque secabant,
Quot prius aeratae steterant ad litora prorae.
Adgnoscunt longe regem, lustrantque choreis.
Quarum quae fandi doctissima, Cymodocea,
Pone sequens dextra puppim tenet, ipsaque dorso
Eminet, ac laeva tacitis subremigat undis.
Tum sic ignarum adloquitur ε Vigilasne, deum gens,
Aenea? Vigila, et velis inmitte rudentis.

195

200

205

210

220

225

