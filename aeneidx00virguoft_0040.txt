16 VERGIL.

Nec iam fama mali tanti, sed certior auctor
Advolat Aeneae, tenui discrimine leti
Esse suos: tempus versis succurrere Teucris
Proxima quaeque metit gladio, latumque per agmen
Ardens limitem agit ferro, te, Turne, superbum
Caede nova quaerens, Pallas, Euander, in ipsis
Omnia sunt oculis 3 mensae, quas advena primas
Tunc adiit, dext-raeque datae. Sulmone creatos
Quattuor hic iuvenes, totidem quos educat Ufens,
Viventis rapit, inferias quos inmolet umbris,
Captivoque rogi perfundat sanguine flammas,
Inde Mago procul infensam contenderat hastam.
Ille astu subit 3 at tremibunda supervolat hasta3
Et genua amplectens effatur talia supplex:
Per patrios Manis, per spes surgentis Iuli
Te precor, hanc animam serves gnatoque patrique.
Est domus alta 3 iacent penitus defossa talenta
Caelati argentiÍ¾ sunt auri pondera facti
Infectique mibi. Non hic victoria Teucrum
Vertitur3 aut anima una dabit discrimina tanta.
Dixerat. Aeneas contra cui talia reddit:
Argenti atque auri memoras quae multa talenta
Gnatis parce tuis. Belli conmercia Turnus
Sustulit ista prior iam tum Pallante perempto.
Hoc patris Anchisae Manes, hoc sentit Iulus.
Sic fatus galeam laeva tenet, atque reflexa
Cervice orantis capulo tenus adplicat ensem.
Nec procul Haemonides, Phoebi Triviaeque sacerdos,
Insula cui sacra redimibat tempora vitta,
Totus conlucens veste atque insignibus armis.
Quem congressus agit campo, lapsumque superstans
Inmolat, ingentique umbra tegit 3 arma Serestus
Lecta refert humeris, tibi, rex Gradive, tropaeum.
Instaurant acies Volcani stirpe creatus
Caeculus et veniens Marsorum montibus Umbro.

510

515

520

525

530

535

540

