22 VERGIL.

Graius homo, infectos linquens profugus hymenaeos ε 720
Hunc ubi miscentem longe media agmina vidit,

Purpureum pennis et pactae coniugis ostro ε

Inpastus stabula alta leo ceu saepe peragrans,

(Suadet enim vesana fames) si forte fugacem

Conspexit capream, aut surgentem in cornua cervum, 725
Gaudet, hians inmane, comasque adrexit, et haeret
Visceribus super incumbens 3 lavit inproba taeter

Ora cruor :

Sic ruit in densos alacer Mezentius hostis,

Sternitur infelix Acron, et calcibus atram 730
Tundit humum exspirans, infractaque tela cruentat.

Atque idem fugientem haud est dignatus Oroden

Sternere, nec iacta caecum dare cuspide volnus z

Obvius adversoque occurrit, seque w'ro vir

Contulit, haud furto melior, sed fortibus armis. 735
Tum super abiectum posito pede nixus et hasta :

Pars belli haud temnenda, viri, iacet altus Orodes.
Conclamant socii laetum paeana secuti.

Ille autem expirans : Non me, quicumque es, inulto,
Victor, nec longum laetabere : te quoque fata 740
Prospectant paria, atque eadem mox arva tenebis.

Ad quem subridens mixta Mezentius ira ε

Nunc morere: ast de me divom pater atque hominum rex
Viderit. Hoc dicens eduxit corpore telum.

Olli dura quies oculos et ferreus urguet 745
Somnus : in aeternam clauduntur lumina noctem.

Caedicus Alcathoum obtruncat, Sacrator Hydaspen 3
Partheniumque Rapo et praedurum viribus Orsen z
Messapus Cloniumque Lycaoniumque Ericeten3

Illum infrenis equi lapsu tellure iacentem, 750
Hunc peditem pedes. Et Lycius processerat Agis z

Quem tamen haud expers Valerus virtutis avitae

Deicit3 at Thronium Salius, Saliumque Nealces,

Insignis iaculo et longe fallente sagitta.

