AENEID x. 21

Ter conatus utramque viam : ter maxima Iuno 68 5
Continuit, iuvenemque animi miserata repressit.
Labitur alta secans fluctuque aestuque secundo 3
Et patris antiquam Dauni defertur ad urbem.
At Iovis interea monitis Mezentius ardens
Succedit pugnae, Teucrosque invadit ovantis. 690
Concurrunt Tyrrhenae acies, atque omnibus uni,
Uni odiisque viro telisque frequentibus instant.
Ille, velut rupes, vastum quae prodit in aequor,
Obvia ventorum furiis, expostaque ponto,
Vim cunctam atque minas perfert caelique marisque, 695
Ipsa inmota manens ε prolem Dolichaonis Hebrum
Sternit humi, cum quo Latagum, Palmumque fugacem τ
Sed Latagum saxo atque ingenti fragmine montis
Occupat os faciemque adversam 3 poplite Palmum
Succiso volvi segnem sinit 3 armaque Lauso μ 700
Donat habere humeris, et vertice figere cristas.
Nec non Euanthen Phrygium, Paridisque Mimanta
Aequalem comitemque3 una quem nocte Theano
In lucem genitori Amyco dedit, et face praegnans
Cisseis regina Parin : Paris urbe paterna 705
Occubat 3 ignarum Laurens habet ora Mimanta.
Ac velut ille canum morsu de montibus altis
Actus aper, multos Vesulus quem pinifer annos
Defendit, multosque palus Laurentia, silva
⁵ Pastus arundinea, postquam inter retia ventum est, 710
Substitit, infremuitque ferox, et inhorruit armos:
Nec cuiquam irasci propiusque accedere virtus,
Sed iaculis tutisque procul clamoribus instant :
Ille autem inpavidus partis cunctatur in omnis,
Dentibus infrendens, et tergo decutit hastas ι 715
Haud aliter, iustae quibus est Mezentius irae,
Non ulli est animus stricto concurrere ferro 3
Missilibus longe et vasto clamore lacessunt.
Venerat antiquis Corythi de finibus Acron,

