14 VERGIL.

Turnum, qui volucri curru medium secat agmen.
Ut Vidit socios : Tempus desistere pugnae 3

Solus ego in Pallanta feror 3 soli mihi Pallas
Debetur3 cuperem ipse parens spectator adesset.
Haec ait 3 et socii cesserunt aequore iusso.

At, Rutulum absceSSU, iuvenis tum iussa superba
Miratus stupet in Turno, corpusque per ingens
Lumina volvit, obitque truci procul omnia visu 3
Talibus et dictis it contra dicta tyranni:

Aut spoliis ego iam raptis laudabor opimis,

Aut leto insigni. Sorti pater aecus utrique est.
Tolle minas. Fatus medium procedit in aequor.
Frigidus Arcadibus coit in praecordia sanguis.
Desiluit Turnus biiugis3 pedes apparat ire
Cominus. thue le0â€š specula cum vidit ab alta
Stare procul campis meditantem in proelia taurum,
Advolat 3 haud alia est Turni venientis imago.
Hunc ubi contiguom missae fore credidit hastae,
Ire prior Pallas, si qua fors adiuvet ausum

Viribus inparibus, magnumque ita ad aethera fatur:

Per patris hospitium, et mensas quas advena adisti,
Te precor, Alcide, coeptis ingentibus adsis.

Cernat semineci sibi me rapere arma cruenta3
Victoremque ferant morientia lumina Turni.
Audiit Alcides iuvenem, magnumque sub imo
Corde premit gemitum, lacrimasque effundit inanis.
Tum Genitor gnatum dictis adfatur amicis:

Stat sua cuique dies 3 breve et inreparabile tempus
Omnibus est vitae: sed famam extendere factis,
Hoc virtutis opus. Troiae sub moenibus altis

Tot gnati cecidere deum 3 quin occidit una
Sarpedon, mea progenies. Etiam sua Turnum
Fata vocant, metasque dati pervenit ad aevi.

Sic ait, atque oculos Rutulorum reicit arvis.

At Pallas magnis emittit viribus hastam,

440

445

450

455

460

470

