AENEID X.

Iuvit, et Argolicos medium fugisse per ignis,
Totque maris vastaeque exhausta pericula terrae,
Dum Latium Teucri recidivaque Pergama quaerunt?
Non satius, cineres patriae insedisse supremos,
Atque solum, quo Troia fuit‘l Xanthum et Simoenta
Redde, oro, miseris 3 iterumque revolvere casus
Da, pater, Iliacos Teucris.

Tum regia Iuno
Acta furore gravi : Quid me alta silentia cogis
Rumpere, et obductum verbis volgare dolorem 2
Aenean hominum quisquam divomque subegit
Bella sequi, aut hostem regi se inferre Latino?
Italiam fatis petiit auctoribus 3 esto,
Cassandrae inpulsus furiis: num linquere castra
Hortati sumus, aut vitam conmittere ventis?
Num puero summam belli, num credere muros?
Tyrrhenamve fidem aut gentis agitare quietas?
Quis deus in fraudem, quae dura potentia nostra
Egit-,2 Ubi hic Iuno, demissave nubibus Iris?
Indignum est, Italos Troiam circumdare flammis
Nascentem, et patria Turnum consistere terra,
Cui Pilumnus avos, cui diva Venilia mater :
Quid, face Troianos atra vim ferre Latinis,
Arva aliena iugo premere, atque avertere praedas?
Quid, soceros legei e, et gremiis abducere pactas,
Pacem orare manu, praefigere puppibus arma?
Tu potes Aenean manibus subducere Graium,
Proque viro nebulam et ventos obtendere inanis 3
Et potes in totidem classem convertere Nymphas :
Nos aliquid Rutulos contra iuvisse nefandum estCl
Aeneas ignarus abest : ignarus et absit.
Est Paphus, Idaliumque tibi, sunt alta Cythera :
Quid gravidam bellis urbem et corda aspera tentas?
Nosne tibi fluxas Phrygiae res vertere fundo
Conamur‘l nos? an miseros qui Troas Achivis

60

75

80

